In 't groene dal, in 't stille dal 
Waar kleine bloempjes groeien 
Daar ruist een blanke waterval 
En druppels spatten overal 
Om ieder bloempje te besproeien, ook 't kleinste 
Om ieder bloempje te besproeien, ook 't kleinste

En boven op der heuv'len spits 
Waar forse bomen groeien 
Daar zweept de stormvlaag fel en bits 
Daar treft de rosse bliksemflits 
En splijt bij 't dav'rend onweer loeien, de grootste 
En splijt bij 't dav'rend onweer loeien, de grootste

Omhoog, omlaag, op berg en dal 
Ben 'k in de hand des Heren! 
Toch kies ik, als ik kiezen zal 
Mijn stille plek mijn waterval 
Toch blijf ik steeds, naar mijn begeren, de kleinste! 
Toch blijf ik steeds, naar mijn begeren, de kleinste!

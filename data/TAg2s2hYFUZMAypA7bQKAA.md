+++
title = "Ketelbinkie"
hash = '"1604-191602009915322725932307873870482906987"'
+++

Toen wij van Rotterdam vertrokken  
Met de 'Edam', een ouwe schuit  
Met kakkerlakke in de midscheeps  
En rattennesten in het vooruit  
Toen hadde wij een kleine jonge  
Als ketelbink bij ons an boord  
Die voor de eerste keer naar zee ging  
En nooit van haaien had gehoord

Die van z'n moeder an de kade  
Wat schuchter lachend afscheid nam  
Omdat ie haar niet durfde zoene  
Die straatjongen uit Rotterdam

Hij werd gescholden door de stokers  
Omdat ie van den eerste dag  
Toen we maar net de pier uit waren  
al zeeziek in het Voxhol lag  
En met jenever en citroenen  
Werd hij weer op de been gebracht  
Want zieke zeelui zijn nadelig  
En brengen schade aan de vracht

Als 'ie dan sjouwend met ze ketels  
Van de kombuis naar voren kwam  
Dan was het net een brokkie wanhoop  
Die straatjongen uit Rotterdam

Wanneer ie 's avonds in ze kooi lag  
En na z'n sjouwen eindelijk sliep  
Dan schold de man die wacht te kooi had  
Omdat ie om z'n moeder riep  
Toen is ie op een mooie morgen  
't Was in den Stille Oceaan  
Terwijl ze brulden om hun koffie  
Niet van z'n kooigoed opgestaan

En toen de stuurman met kinine  
En wonderolie bij hem kwam  
Vroegt 'ie een voorschot op ze gage  
Voor 't ouwe mens in Rotterdam

In zeildoek en met roosterbaren  
Werd hij dien dag op het luik gezet  
De kapitein lichtte z'n petje  
En sprak met grogstem een gebed  
En met een een, twee, drie in Godsnaam  
ging 't ketelbinkie overboord  
Die het ouwetje niet dorst te zoenen  
Omdat dat niet bij zeelui hoort

De man een extra mokkie schoot an  
En het ouwe mens een tellegram  
Dat was het einde van een zeeman  
Die straatjongen uit Rotterdam
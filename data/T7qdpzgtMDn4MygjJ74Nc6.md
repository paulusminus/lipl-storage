+++
title = "De herdertjes lagen bij nachte"
hash = '"1362-108319120654225222699108728212041195235"'
+++

De herdertjes lagen bij nachte  
Zij lagen bij nacht in het veld  
Zij hielden vol trouwe de wachte  
Zij hadden hun schaapjes geteld  
Daar hoorden zij d'engelen zingen  
Hun liederen vloeiend en klaar  
De herders naar Bethlehem gingen  
't liep tegen het nieuwe jaar

Toen zij er te Bethlehem kwamen  
Daar schoten drie stralen dooreen  
Een straal van omhoog zij vernamen  
Een straal uit het kribje benee  
Daar vlamd' er een straal uit hun ogen  
En viel op het Kindeke teer  
Zij stonden tot schreiens bewogen  
En knielden bij Jesus neer

Maria die bloosde van weelde  
Van ootmoed en lieflijke vreugd  
De goede Sint Jozef hij streelde  
Het Kindje der mensen geneugt  
De herders bevalen te weiden  
Hun schaapkens aan d'engelenschaar  
Wij kunnen van 't kribje niet scheiden  
Wij wachten het nieuwe jaar

Ach kindje, ach kindje, dat heden  
In 't nederig stalletje kwaamt  
Ach, laat ons uw paden betreden  
Want gij hebt de wereld beschaamd  
Gij kwaamt om de wereld te winnen  
De machtigste vijand te slaan  
De kracht uwer liefde van binnen  
Kan wereld noch hel weerstaan
+++
title = "Twee ogen zo blauw"
hash = '"1562-1631361461216052101141665367049712078"'
+++

Als de lente de bomen en struiken  
weer met geuren en kleuren bestrooid  
dan begint ook het hart te ontluiken  
want de liefde verandert toch nooit  
elke jongen kiest zich dan een meisje  
en hij fluistert haar zachtjes in 't oor  
het sinds eeuwen geliefkoosde wijsje  
en dat vind in haar hartje gehoor

Twee ogen zo blauw  
zo innig en trouw  
al mijn geluk zijn die kijkers van jouw  
Twee ogen zo blauw

Heeft hij haar tot zijn vrouwtje gekozen  
Blij het oog op de toekomst gericht  
gaat hun pad ook niet steeds over rozen  
iets toch maakt dan hun levensstrijd licht  
want bij vreugde en leed hen beschoren  
verschijnt dra wat voor immer hen bindt  
als de eersteling hen wordt geboren  
moeders zingt bij de wieg van haar kind

Twee ogen zo blauw  
zo innig en trouw  
al mijn geluk zijn die kijkers van jouw  
Twee ogen zo blauw

Als de grijsaard vermoeid en versleten  
Niets in 't leven van waarde meer acht  
Als door allen verlaten vergeten  
Hij alleen op 't einde maar wacht  
Is hem toch de herinnering gebleven  
die hem koestert in 't eenzaamste uur  
't is zijn laatste sprank warmte in 't leven  
en hij neuriet bij 't knappende vuur

Twee ogen zo blauw  
zo innig en trouw  
al mijn geluk zijn die kijkers van jouw  
Twee ogen zo blauw
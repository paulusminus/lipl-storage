+++
title = "Drie schuintamboers"
hash = '"2448-283206410697014721377611109274190467968"'
+++

Drie schuintamboers die kwamen uit het oosten,  
drie schuintamboers die kwamen uit het oosten.  
Van je rom-bom, wat maal ik daar om?  
Die kwamen uit het oosten, rombom.

Eén van de drie zag daar een aardig meisje,  
één van de drie zag daar een aardig meisje.  
Van je rom-bom, wat maal ik daar om?  
Zag daar een aardig meisje, rombom.

Zeg, meisje lief, wil jij met mij verkeren?  
Zeg, meisje lief, wil jij met mij gaan vrijen?  
Van je rom-bom, wat maal ik daar om?  
Wil jij met mij verkeren, rombom?

Neen, jongeman, dat moet jij vader vragen.  
Neen, jongeman, dat moet jij vader vragen.  
Van je rombom, wat maal ik daar om?  
Dat moet je vader vragen, rombom.

Zeg, ouwe heer, mag ik jouw dochter trouwen?  
Zeg, oude heer, mag ik jouw dochter trouwen?  
Van je rom-bom, wat maal ik daarom?  
Mag ik jouw dochter trouwen, rombom?

Nee, jongeman, zeg mij: wat is jouw rijkdom?  
Zeg, jongeman, zeg mij: wat is jouw rijkdom?  
Van je rom-bom, wat maal ik daarom?  
Zeg mij: wat is jouw rijkdom, rombom.

Mijn rijkdom is, daar wil ik niet om jokken,  
mijn rijkdom is die trommel met twee stokken.  
Van je rom-bom, wat maal ik daarom?  
Die trommel met twee stokken, rombom.

Neen, jongeman, jij kunt mijn kind niet krijgen!  
Neen, jongeman, jij kunt mijn kind niet krijgen.  
Van je rom-bom, donder maar op!  
Jij kunt mijn kind niet krijgen, rombom.

Zeg, ouwe heer, ik heb nog wat vergeten.  
Zeg, ouwe heer, ik heb nog iets vergeten.  
Van je rom-bom, wat maal ik daarom?  
Ik heb nog wat vergeten, rombom.

Mijn vader is Groothertog van Bretagne.  
Mijn moeder is de Koningin van Spanje.  
Van je rom-bom, wat maal ik daarom?  
De Koningin van Spanje, rombom.'

Zeg, jongeman, jij kunt mijn dochter krijgen!  
Zeg, jongeman, jij kunt mijn dochter krijgen!  
Van je rom-bom, neem haar maar mee.  
Je kunt mijn dochter krijgen, joechee!

Nee, ouwe heer, jij mag je dochter houden!  
Nee, ouwe heer, jij mag je dochter houden  
want ik hoef haar niet meer, ik hoef haar niet meer.  
Jij mag je dochter houden, rombom.